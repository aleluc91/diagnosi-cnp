Il ferro e' assieme al magnesio uno dei principali costituenti della molecola della clorofilla, fondamentale per la vita delle piante. Inoltre e' presente in alcuni degli enzimi che regolano i processi vegetativi, in modo particolare la respirazione. La carenza di ferro e' un fatto grave per la pianta, ma abbastanza frequente nei terreni particolarmente calcarei.
Il sintomo principale della sua carenza e' la clorosi intervenaturale, in quanto il ferro non puo' essere spostato con facilita' nelle foglie piu' vecchie, i sintomi si manifestano prevalentemente sulle foglie piu' giovani. In condizioni estreme le foglie possono assumere un colore quasi bianco e le venature possono diventare clorotiche. La clorosi delle foglie si manifesta poiche' il ferro e' indispensabile per la sintesi nei cloroplasti di alcuni complessi.